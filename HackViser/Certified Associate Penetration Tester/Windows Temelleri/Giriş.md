Microsoft Windows, kişisel bilgisayarlar için geliştirilen ve dünya genelinde yaygın olarak kullanılan bir işletim sistemidir.

Bu eğitim Windows'u daha kolay anlamak ve kullanmak isteyenler için ana bileşenlerine detaylı bir inceleme sağlayacaktır.

## Farklı Windows Versiyonları

Windows uzun bir geçmişe sahiptir ve şu anda hem ev kullanımında hem de kurumsal ağlarda yaygın olarak kullanılan bir işletim sistemidir. Bu nedenle, Windows her zaman bilgisayar korsanları ve kötü amaçlı yazılım yazarları tarafından hedef alınmıştır.

### İlk Yıllar

Microsoft Windows'un serüveni 1985 yılında ilk sürümü olan 1.0 ile başladı. Ne yazık ki, bu ilk deneme pek başarılı denemez. Kullanıcılar arayüzü özgün bulsalar da, genel olarak işlevsel olmadığını düşündüler.

Satış rakamları da düşük kaldı. Windows 1.0, tam bir işletim sistemi gibi değil, MS-DOS'un grafiksel arayüzlü bir uzantısı gibi algılandı.

Ayrıca MS-DOS'un sorunları da bu yeni arayüze taşındı. Birden fazla programı aynı anda çalıştırmak ise oldukça kısıtlıydı ve ofis kullanıcılarının ihtiyaçlarına cevap vermiyordu.

Ancak Microsoft pes etmedi. 1987 yılında Windows 2.0 ile dönüş yaptı. Bu sürümde işler değişti. Windows için özel olarak geliştirilen Excel ve Word for Windows gibi yeni programlar, özellikle ofis kullanıcılarının ilgisini çekti.

Böylece, Windows'un yükselişi için zemin hazırlanmış oldu.

Microsoft Windows, 1990 yılında piyasaya sürülen 3.0 sürümüyle asıl başarısını yakaladı.

### XP ve Sonrası

Microsoft, 2001 yılında Windows XP'yi piyasaya sürerek NT ve MS-DOS tabanlı ürün serilerini birleştirdi.

Windows XP, daha modern ve profesyonel bir görünüm kazandı. Hızlı Kullanıcı Değiştirme özelliği sayesinde birden fazla kullanıcı aynı bilgisayarı kullanabiliyor ve aralarında kolayca geçiş yapabiliyordu.

Windows XP, Windows ailesinin en uzun süre son sürüm olarak kalan üyesi oldu. 2001 yılının başından 2007 yılında Vista'nın geliştirilmesine kadar satıldı.

Microsoft, Windows XP'nin geliştirilmesinden yaklaşık 5 yıl sonra, 2006 yılında Windows Vista'yı piyasaya sürdü.

Windows Vista, birçok yenilik ve geliştirme içeren bir işletim sistemi olmasına rağmen, bazı eleştiriler ve yüksek fiyatı nedeniyle beklenen başarıyı yakalayamadı.

Buna rağmen, Windows Vista'nın getirdiği yenilikler, Windows 7 ve Windows 10 gibi sonraki işletim sistemlerine temel oluşturdu.

Windows 7, piyasaya sürüldükten kısa bir süre sonra XP'ye göre destek sonu tarihi belirlendi. Windows 8.x gelip geçti, Vista gibi kısa ömürlü oldu.

Ardından masaüstü bilgisayarlar için şuan hala popülerliğini koruyan Windows 10 geldi.

Windows 11 artık en güncel Windows işletim sistemidir ve çoğu şirket envanterinde olan makinelerin yavaş yavaş 10'dan 11'e geçişini sağlamaktadır.

Çok büyük arayüz farklılıkları olmadığı ve şu anda Windows 10 çok popüler olduğu için bu eğitimde Windows 10 bir makineyi inceleyeceğiz.

Sunucular hakkında konuşmamış olsak da, sunucular için Windows işletim sisteminin güncel sürümü Windows Server 2025'dir.

## Windowsa Erişim Sağlama

Bilgisayar açıldığında, Windows'un masaüstüne veya oturum açma ekranına yönlendirilirsiniz. Oturum açma ekranı geçerli hesap bilgileri girmeniz gereken yerdir.

### Yerel Erişim

Eğer fiziksel erişiminiz olan bir bilgisayara giriş yapıyorsanız yüksek ihtimal yerel erişim sağlıyorsunuz.

![](https://storage.hackviser.com/file/hackviser-prod/trainings/sections/images/e1be5281-62bc-43a6-afbe-08f19de70f1b/lockscreen-811e95f3f.webp)

### Uzaktan Erişim

Eğer fiziksel erişiminiz olmayan bir makineyse (sunucu, sanal makineler vb.) RDP kullanarak bağlantı sağlayabilirsiniz.

RDP, "Uzak Masaüstü Protokolü" anlamına gelir ve Microsoft tarafından geliştirilen bir teknolojidir.

Uzak Masaüstü sayesinde bir ağ üzerinden başka bir bilgisayara uzaktan erişim sağlayabilirsiniz. Sanki o bilgisayarın direkt önünde oturuyormuş gibi çalışabilirsiniz.

Eğer RDP aktifse kullanıcı adı ve şifreyle bağlantı sağlanabilir.

RDP protokolünü kullanan popüler programlara bir örnek; Remmina'dır.

![](https://storage.hackviser.com/file/hackviser-prod/trainings/sections/images/e1be5281-62bc-43a6-afbe-08f19de70f1b/rdp-a3eca0fe1.webp)

## Arayüz

Windows arayüzü, kullanıcıların bilgisayar ile etkileşime girmesine olanak tanıyan görsel bir ortamdır. Kullanıcıların programları çalıştırmak, dosyaları yönetmek ve ayarları değiştirmek gibi işlemleri gerçekleştirmesine yardımcı olur.

Ana Bileşenler:

1. Masaüstü: Windows arayüzünün ana ekranıdır. Simge, dosya ve klasörlerin yer aldığı bir alandır.
2. Başlat Menüsü: Programlara, ayarlara ve diğer sistem araçlarına erişim sağlayan bir menüdür. Windows 11'de Başlat Menüsü, simgeler ve uygulama listesi içeren bir panelden oluşur.
3. Arama Kutusu: Masaüstünde bulunan ve bilgisayarınızda dosya, program ve ayarları aramanızı sağlayan bir araçtır.
4. Görev Çubuğu: Masaüstünün alt kısmında bulunan ve çalışan programları, açık pencereleri ve bildirimleri gösteren bir bardır.

![](https://storage.hackviser.com/file/hackviser-prod/trainings/sections/images/e1be5281-62bc-43a6-afbe-08f19de70f1b/interface-f6cec6893.webp)