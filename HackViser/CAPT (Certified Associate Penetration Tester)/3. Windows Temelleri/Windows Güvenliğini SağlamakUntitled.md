### Windows Güncelleştirmeleri

Windows güncelleştirmeleri, Microsoft tarafından Windows işletim sistemi ve beraberindeki yazılımlar için sunulan güncellemelerdir. Bu güncellemeler şunları içerir:

- Güvenlik yamaları: Bu güncellemeler, bilgisayarınızı virüslere, casus yazılımlara ve diğer güvenlik açıklarına karşı korumaya yardımcı olur.
- Hata düzeltmeleri: Bu güncellemeler, Windows'ta bulunan hataları ve sorunları düzeltir.
- Yeni özellikler: Bazı güncellemeler, Windows'a yeni özellikler ve işlevler ekler.

Windows güncelleştirmeleri genellikle her ayın ikinci Salı günü yayınlanır. Microsoft, "Salı Yaması" olarak da bilinen bu güncelleştirmeleri otomatik olarak indirir ve yükler. Ama güncelleme acilse salı gününü beklemeye gerek kalmadan güncelleştirme yollanabilir.

![](https://storage.hackviser.com/file/hackviser-prod/trainings/sections/images/e1be5281-62bc-43a6-afbe-08f19de70f1b/update-218844ee6.webp)

### Windows Güvenliği

Windows Güvenliği, Windows işletim sisteminin güvenliğini korumaya yardımcı olan bir dizi özellik ve araçtan oluşan bir uygulamadır.

![](https://storage.hackviser.com/file/hackviser-prod/trainings/sections/images/e1be5281-62bc-43a6-afbe-08f19de70f1b/secoverview-116532e2a.webp)

Virüs ve tehdit koruması

Virüs ve tehdit koruması, Windows Güvenliği'nin bir parçası olan ve bilgisayarınızı virüslere, casus yazılımlara ve diğer istenmeyen yazılımlara karşı korumaya yardımcı olan bir özelliktir.

Bilgisayarınızı gerçek zamanlı olarak korur ve virüslerin ve diğer tehditlerin bilgisayarınıza girmesini ve zarar vermesini engeller.

![](https://storage.hackviser.com/file/hackviser-prod/trainings/sections/images/e1be5281-62bc-43a6-afbe-08f19de70f1b/sec1-740b50ba4.webp)

Tarama seçenekleri

- Hızlı Tarama: Cihazınızdaki güncel tehditleri anında kontrol etmek için kullanılır. Tam tarama kadar kapsamlı değildir.
- Tam Tarama: Cihazınızdaki tüm dosya ve programları tarar.
- Özel Tarama: Yalnızca seçtiğiniz dosya ve klasörleri tarar.
- Çevrimdışı Tarama: Cihazınızı en son tehditlere karşı tarar. Windows başlamadan önce gerçekleşir.

Koruma ayarları

Gerçek Zamanlı Koruma:

- Kısa süreliğine kapatılabilir, ancak otomatik olarak yeniden açılır.
- Kuruluş tarafından engellenebilir.

Bulut Tabanlı Koruma:

- En son tehdit tanımlarını ve algılamayı sağlar.
- Varsayılan olarak açıktır.

Otomatik Örnek Gönderme:

- Şüpheli dosyaları Microsoft'a otomatik olarak gönderir.
- Kişisel bilgileri içeren dosyaları göndermeden önce uyarır.

Kurcalama Koruması:

- Önemli ayarların değiştirilmesini önler.
- Kullanıcılar için varsayılan olarak açıktır.

Denetimli Klasör Erişimi:

- Güvenilmeyen uygulamaların klasörlere erişimini kısıtlar.
- Fidye yazılımlarına karşı koruma sağlar.

Dışlamalar:

- Belirli dosyaları ve klasörleri taramalardan hariç tutabilir.

Bildirimler:

- Sistem durumu ve güvenliği hakkında bilgi verir.
- Bildirim sayfasında açılıp kapatılabilir.

![](https://storage.hackviser.com/file/hackviser-prod/trainings/sections/images/e1be5281-62bc-43a6-afbe-08f19de70f1b/sec2-82bb96a76.webp)

Hesap Koruması

Windows Hello veya güvenlik anahtarı gibi ayarlar burada bulunur. Cihaz güvenliğinde bu kavramları detaylı inceleyeceğiz.

Güvenlik duvarı ve ağ koruması

Güvenlik duvarı ve ağ koruması, Defender Güvenlik Duvarı'nın durumunu ve cihazın hangi ağlara bağlı olduğunu görüntüler. Güvenlik Duvarı'nı açıp kapatabilir ve aşağıdaki ağ türleri için gelişmiş seçeneklere erişebilirsiniz:

- Etki alanı (iş yeri) ağı
- Özel (güvenilen) ağ
- Ortak (güvenilmeyen) ağ

Bu ağ profilleri ve ayarları dışındaki ayarlar ise aşağıdaki gibidir.

- Bir uygulamaya güvenlik duvarı üzerinden izin ver: Güvenlik duvarı, ihtiyacınız olan bir uygulamayı engelliyorsa, özel durum ekleyebilirsiniz.
- Ağ ve İnternet sorun gidericiyi çalıştır: Genel ağ bağlantısı sorunlarını otomatik olarak düzeltmeyi deneyebilirsiniz.
- Güvenlik duvarı bildirim ayarlarını değiştir: Güvenlik duvarı bir şeyi engellediğinde ne kadar bildirim alacağınızı seçebilirsiniz.
- Gelişmiş ayarlara eriş: Gelen/giden kurallar, bağlantı güvenlik kuralları oluşturabilir ve güvenlik duvarı günlüklerini görebilirsiniz.
- Güvenlik duvarlarını varsayılana geri yükle: Birisi ayarları değiştirdiyse ve sorun oluşuyorsa, ayarları ilk kurulumdaki gibi sıfırlayabilirsiniz.

Uygulama ve tarayıcı denetimi

Uygulama ve tarayıcı denetimi, cihazınızı tehlikeli olabilecek uygulamalardan, dosyalardan, web sitelerinden ve indirmelerden korur.

- İtibar Tabanlı Koruma:

Microsoft'un çeşitli siteler, hizmetler ve yayımcılar hakkında bildiklerini ve eylemde gördükleri tehditleri kullanarak sizi zararlı veya istenmeyen uygulamalardan, dosyalardan ve web sitelerinden korur.

- Açıklardan yararlanma (exploit) Koruması:

Cihazınızı koruyan ve otomatik olarak çalışan bir özelliktir. Bu koruma, sıfırıncı gün açığı olsa bile, istismarlar gerçekleştirilmeden önce bilinen saldırı kalıplarını ve tekniklerini tespit ederek bunları engeller.

Açıklardan yararlanma koruması, işletim sistemine veya tek bir uygulamaya uygulanabilir ve yama yapılmadan önce birçok sıfırıncı gün saldırısına karşı koruma sağlayabilir.