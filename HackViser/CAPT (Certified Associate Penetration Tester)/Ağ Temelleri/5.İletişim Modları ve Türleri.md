### İletişim Modları

Bilgisayar ağlarında iletişim modları, bilgisayarların ve diğer cihazların birbiriyle nasıl veri alışverişinde bulunduğunu tanımlar. İletim modu üç kategoriye ayrılmıştır:

Simpleks

Veri, sadece bir yönde akar. Gönderici, veriyi sürekli olarak alıcıya aktarırken, alıcı sadece veriyi alır ve geriye veri göndermez.Klavye ve Monitör, klavyenin yalnızca kullanıcıdan gelen verileri kabul edebilmesi ve monitörün yalnızca verileri ekranda görüntülemek için kullanılabilmesi nedeniyle simpleks iletişin modunun örnekleridir.

Half Duplex

Half dublex iletişim modunda, veriler her iki yönde de aktarılabilir, ancak bu aktarım aynı anda gerçekleşmez. Bir cihaz veri gönderirken, diğer cihaz veriyi alır ve sonra roller değişir. Bu iletişim türü, sınırlı bant genişliğine sahip ortamlarda etkilidir.Telsiz **,** Yarı çift yönlü modun bir örneğidir. 

Full Duplex

Full duplex iletişim modu, verilerin her iki yönde de aynı anda serbestçe akmasına olanak tanır. Bu, eş zamanlı iletişimi mümkün kılar ve en etkili iletişim modlarından biridir. Telefon görüşmeleri ve internet üzerinden yapılan canlı sohbetler, bu iletişim modunun örneklerindendir.

### İletişim Türleri

Unicast

- Unicast iletimi, ağ üzerinde tek bir göndericiden tek bir alıcıya veri gönderimi anlamına gelir. Bu, en yaygın kullanılan iletim modudur ve internet üzerindeki çoğu veri iletimi bu şekilde gerçekleşir.
- Bir web sunucusundan bilgisayarınıza bir web sayfası yüklenmesi unicast bir iletimdir.

Multicast

- Multicast iletimi, tek bir göndericiden belirli bir grup alıcıya veri gönderimi anlamına gelir. Aynı verinin birden fazla alıcıya ulaştırılması gerektiğinde verimli bir yöntemdir.
- Canlı bir video yayını, multicast iletimi kullanılarak aynı anda birçok izleyiciye ulaştırılabilir.

Broadcast

- Broadcast iletişimi, ağ üzerindeki tek bir göndericiden ağdaki tüm alıcılara veri gönderimi anlamına gelir. Gönderilen verinin ağdaki her cihaza ulaşması gerektiğinde kullanılır.
- Bir ağ cihazı tarafından DHCP isteği gönderimi, genellikle broadcast iletimi kullanılarak yapılır, çünkü bu istek ağdaki tüm cihazlara ulaşmalıdır.