Target, Burp Suite'in üst araç çubuğunda yer alır. Web uygulaması güvenlik testleri için hedef site veya sitelerle ilgili bilgileri gösterir. Bu panel, iki ana sekmeden oluşur: Site Map ve Scope.

- **Site Map (Site Haritası)**: Bu sekme, test edilen web sitelerinin bir ağaç yapısı görünümünü sunar. Burada, sitenin URL yapısını takip eden dosya ve dizinler görülebilir.
    
- **Scope (Kapsam)**: Güvenlik testinin kapsamını belirlemek için kullanılır. Hangi hedeflerin test edileceğini ve hangilerinin dışarıda bırakılacağını tanımlar.
    

![](https://storage.hackviser.com/file/hackviser-prod/trainings/sections/images/1f249e53-67c8-45ec-8082-86b76bad130f/cf73941fe534474e97393d1d7602866e.webp)

### Site Map (Site Haritası)

Site Map sekmesi, web uygulamasının yapısal bir görünümünü sağlar. Burada yapılan keşifler, otomatik ve manuel araçlarla zenginleştirilebilir. Ana özellikler şunlardır:

- **Filtreleme**: Belirli türdeki dosyaları (örneğin, resimler veya stil dosyaları) gizlemek veya yalnızca belirli HTTP metodlarına (GET, POST vb.) sahip istekleri göstermek için filtreler kullanılabilir.
    
- **Detay Görünümü**: Her bir URL için, yapılan istekler ve alınan yanıtlar detaylı bir şekilde incelenebilir. Bu, güvenlik açıklarının tespiti için kritik öneme sahiptir.
    

Listeden bulunan isteklerden herhangi birinin üstüne tıklanıldığında listenin alt kısmında yapılan request (istek) ve response (yanıt) detayları görüntülenmektedir.

**Request (İstek):** HTTP isteği, istemcinin bir web sunucusundan veri almak, veri göndermek için belirli HTTP methodlarını kullanarak gerçekleştirdiği işlemdir.

**Response (Yanıt):** HTTP yanıtı, bir web sunucusunun bir istemcinin HTTP isteğine verdiği cevaptır. Bu yanıt, istenen kaynağın durumunu, sunucunun kendisi hakkında bilgileri ve isteğe bağlı olarak istenen kaynağın kendisini içerir.

![](https://storage.hackviser.com/file/hackviser-prod/trainings/sections/images/1f249e53-67c8-45ec-8082-86b76bad130f/6073ea5b14804d34a16dd78da309a534.webp)

Listede bulunan istek kayıtlarının üzerinde farenin sağ tık tuşuna basıldığında isteğin üzerinde yapılabilecek işlemlerin bulunduğu bir menü görüntülenmektedir. Bu isteğin diğer Burp Suite araçlarına gönderilmesi, adresin kopyalanması ya da adresin tarayıcıda görüntülenmesi gibi birçok özellik bu menü içerisinde sunulmaktadır.

![](https://storage.hackviser.com/file/hackviser-prod/trainings/sections/images/1f249e53-67c8-45ec-8082-86b76bad130f/8cdc0925c45f41a6af3776a7a593b0d6.webp)

### Scope (Kapsam)

Güvenlik testinin doğru ve verimli bir şekilde yönlendirilmesi için kapsamın (scope) doğru şekilde tanımlanması gerekir. Scope sekmesi, bu ihtiyaca yönelik işlevsellik sunar:

- **Ekleme ve Çıkarma**: Web siteleri veya URL'ler, test kapsamına eklenip çıkarılabilir. Bu, test sürecini odaklamak, yanlış pozitifleri ya da gereksiz trafiği azaltmak için önemlidir.
    
- **Gelişmiş Filtreler**: Belirli URL desenlerine göre kapsam tanımlanabilir. Bu, daha detaylı bir kontrol sağlar.
    

![](https://storage.hackviser.com/file/hackviser-prod/trainings/sections/images/1f249e53-67c8-45ec-8082-86b76bad130f/b3485d7ce1de4f76958a73b4c6b6f0e7.webp)

### Issue Definitions (Sorun Tanımları)

Burp Suite'in bilgi havuzunda bulunan potansiyel güvenlik açıklarının listesi ve detayları bulunmaktadır. Bu sekmede, güvenlik açıkları görüntülenerek seçilen herhangi bir güvenlik açığının tanımı, referans kaynakları, risk durumu gibi bilgilere erişim sağlanabilmektedir.

![](https://storage.hackviser.com/file/hackviser-prod/trainings/sections/images/1f249e53-67c8-45ec-8082-86b76bad130f/3ef14b8f5c62486382cc4e01f7d7e292.webp)