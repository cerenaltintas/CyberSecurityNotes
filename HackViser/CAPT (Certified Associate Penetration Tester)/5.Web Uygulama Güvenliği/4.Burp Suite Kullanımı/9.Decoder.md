Decoder, Burp Suite'in kodlanmış, şifrelenmiş veya karmaşıklaştırılmış verileri çözümlemek ve dönüştürmek için kullanılan aracıdır. Bu araç, güvenlik testleri sırasında karşılaşılan verilerin analizini kolaylaştırır. Çözmenin yanında mevcut olan yöntemler ile veriyi kodlama, şifreleme gibi yeteneklere de sahiptir.

![](https://storage.hackviser.com/file/hackviser-prod/trainings/sections/images/e81ff2be-08fc-4a6e-a186-6fcc0e9d51ce/6a490f6e542c42c395be77c5c2b6e90d.webp)

### Veri Girme

Decoder aracına veri girişi, iki yöntemle gerçekleştirilebilir:

- **Manuel Giriş:** Decoder sekmesindeki metin kutusuna, çözümlenmek üzere olan veri doğrudan yazılabilir veya yapıştırılabilir.
    
- **Diğer Araçlardan Gönderme:** Burp Suite içerisindeki Proxy, Repeater gibi diğer araçlardan yakalanan veriler, "Send to Decoder" (Decoder'a Gönder) seçeneği ile doğrudan Decoder'a aktarılabilir.
    

### Veri Çözümleme

Decoder arayüzünde, çözümlemek istenilen veri formatı seçilir. Bu işlem için çeşitli birçok dönüştürme seçeneği mevcuttur.

**Smart Decode:** Verinin kodlama türünü otomatik olarak algılayıp çözer.

**Unicode Kodlama/Çözme:** Metni Unicode kodlarına dönüştürür veya bu kodlardan metine çözümleme yapar.

Desteklenen Kodlama Yöntemlerinden Bazıları

- URL Kodunu Çözme
- HTML Kodunu Çözme
- Base64 Kodunu Çözme
- ASCII Hex Kodunu Çözme
- Hex Kodunu Çözme
- Octal Kodunu Çözme
- Binary Kodunu Çözme
- GZIP Sıkıştırmayı Çözme

Desteklenen Hash Yöntemlerinden Bazıları

- MD2
- MD4
- MD5
- SHA-1
- SHA-256
- SHA-512