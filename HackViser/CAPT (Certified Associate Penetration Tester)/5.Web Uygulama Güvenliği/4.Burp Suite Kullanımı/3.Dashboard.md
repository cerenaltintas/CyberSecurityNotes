Dashboard, Burp Suite'in ana sayfasıdır ve güncel çalışmalar hakkında hızlı bir genel bakış sağlar. Temel özellikleri şunlardır:

1. **Güvenlik Açığı Tarama**: Güvenlik açığı tarama işlemlerini başlatma veya duraklatma seçenekleri bulunmaktadır. Bu özellikle mevcut tarama işlemlerini yönetilebilir. Dashboard'da bulunan "New scan" butonuna tıklanarak yeni bir güvenlik açığı taraması başlatılabilir. Bu özellik Professional sürümünde mevcuttur.
    
2. **Görev Listesi**: Aktif ve tamamlanmış görevlerin bir listesini içerir. Görevler, yapılandırma detayları ve durum bilgileri ile birlikte görüntülenebilir.
    
3. **Güvenlik Uyarıları**: Güvenlik taramaları sırasında tespit edilen zafiyetler ve uyarılar burada listelenir. Her bir uyarının ayrıntılı bir açıklaması, etkilenen alan ve önerilen çözümler bulunur.
    

![](https://storage.hackviser.com/file/hackviser-prod/trainings/sections/images/acd87096-cc4b-45d2-bfce-6598e92f4b0a/ba310c25411b492fb26f657a29dd968b.webp)

### Görev Yönetimi

Dashboard üzerinden yeni görevler eklenebilir, mevcut görevlerin durumlarını kontrol edebilir ve görevler arasında geçiş yapabilirler.

- **Yeni Görev Ekleme**: Yeni bir görev eklemek için, Dashboard'da bulunan "New live task" butonuna tıklanır ve gerekli bilgiler ile yeni bir görev eklenebilir.
    
- **Görev Durumunu Kontrol Etme**: Her bir görevin yanında, görevin mevcut durumunu gösteren bir simge bulunur. Bu simgeler, görevin aktif, tamamlanmış ya da duraklatılmış olduğunu gösterir.
    

![](https://storage.hackviser.com/file/hackviser-prod/trainings/sections/images/acd87096-cc4b-45d2-bfce-6598e92f4b0a/c8e673c4e461469f8688bda85904296d.webp)

### Güvenlik Uyarıları ve Bilgilendirme

Güvenlik uyarıları, web uygulamalarında bulunan potansiyel zafiyetler hakkında bilgi verir. Her bir uyarı, aşağıdaki bilgileri içerir:

- **Zafiyet Türü**: Tespit edilen güvenlik açığının türü.
    
- **Etkilenen Alan**: Güvenlik açığının tespit edildiği alan.
    
- **Açıklama ve Öneriler**: Zafiyetin detaylı bir açıklaması ve bu zafiyeti nasıl giderebileceğinize dair öneriler.
    

### Ayarlar ve Kişiselleştirme (Settings)

Dashboard'un sağ üst köşesinde bulunan **Settings** yazısı ve ayarlar simgesi kullanıcıların Burp Suite ayarlarını kişiselleştirmesine olanak tanır. Bu bölümde, proxy ayarları, tarama hızı ve otomatik güncellemeler gibi önemli konfigürasyonlar yapılandırılabilir.

![](https://storage.hackviser.com/file/hackviser-prod/trainings/sections/images/acd87096-cc4b-45d2-bfce-6598e92f4b0a/6c6208d86a6142e9b3e7351aed9ee724.webp)