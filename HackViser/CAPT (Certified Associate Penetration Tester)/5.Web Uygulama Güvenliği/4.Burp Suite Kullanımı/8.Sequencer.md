Sequencer, web uygulamalarında kullanılan oturum anahtarlarını (token) ve diğer verilerin ne kadar güvenli olduğunu test etmek için kullanılan bir araçtır. Sequencer, bu belirteçlerin rastgeleliğini ve tahmin edilemezliğini analiz eder, böylece bir saldırganın session hijacking gibi saldırıları gerçekleştirme olasılığını değerlendirir.

![](https://storage.hackviser.com/file/hackviser-prod/trainings/sections/images/cd451560-f074-4da8-86d0-480b6acff3e9/8947619f51224b0d8430234e960f6453.webp)

### Sequencer ile Veri Toplama

1. **Proxy Aracılığıyla Trafik Yakalama**: Burp Suite'in Proxy özelliği kullanılarak, web uygulamasının trafik akışı yakalanır. Bu, genellikle oturum açma işlemleri veya diğer hassas işlemler sırasında üretilen token değerlerini içerir.
    
2. **Sequencer'e Veri Gönderme**: Yakalanan isteklerden birine sağ tıklayarak "Send to Sequencer" seçeneğini kullanıldığında ilgili veri Sequencer'a gönderilecektir.
    

### Analiz Süreci

1. **Token Seçimi**: Sequencer arayüzünde, analiz etmek istenilen veri seçilir. Bu, bir oturum anahtarı, CSRF token'ı veya başka bir veri olabilir.
    
2. **Veri Toplama**: Sequencer, token güvenliğini değerlendirebilmek için yeterli sayıda örnek toplamalıdır. "Start live capture" (Canlı yakalamayı başlat) butonuna basarak, Sequencer token örneklerini toplamaya başlar. Genellikle, istatistiksel olarak geçerli sonuçlar alabilmek için binlerce örnek gerekir.
    
3. **Analiz**: Toplanan veri üzerinde, rastgelelik ve tahmin edilemezlik gibi çeşitli testler uygulanır. Sequencer, bu testlerin sonuçlarını kullanarak belirteçlerin ne kadar güvenli olduğu hakkında detaylı bir rapor üretir.