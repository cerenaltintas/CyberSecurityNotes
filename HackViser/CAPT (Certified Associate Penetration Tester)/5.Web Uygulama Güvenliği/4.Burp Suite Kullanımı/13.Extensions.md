Extensions, Burp Suite'in işlevselliğini artıran eklentilerdir. Bu eklentiler, güvenlik test süreçlerinin özelleştirilmesine, yeni özellikler eklemenmesine ve çeşitli görevlerin otomatikleştirilmesine imkan tanımaktadır.

![](https://storage.hackviser.com/file/hackviser-prod/trainings/sections/images/280dd8d7-997b-4b6f-bf16-32aa4ab21fcf/extensions-a146275d6.webp)

### Eklenti Yükleme

BApp Store'dan Yükleme

1. **Extensions Sekmesine Erişim**: Burp Suite'te "Extensions" sekmesine gidin.
2. **BApp Store Sekmesini Seçin**: Mevcut eklentiler listesini görüntülemek için "BApp Store" sekmesini seçin.
3. **Eklenti Yükleme**: İlgilendiğiniz eklenti bulun ve "Install" butonuna tıklayarak yükleyin.

![](https://storage.hackviser.com/file/hackviser-prod/trainings/sections/images/280dd8d7-997b-4b6f-bf16-32aa4ab21fcf/extensions-store-8cd573da7.webp)

Manuel Yükleme

1. **Eklenti Dosyasını İndirin**: İndirilecek eklenti dosyasını (.jar veya .py) hazırlayın.
2. **Extensions Sekmesine Gitme**: "Extensions" sekmesini açın.
3. **"Add" Butonu**: "Add" butonuna tıklayın.
4. **Eklenti Bilgilerini Girme**: Eklentinin tipini seçin (Java veya Python) ve "Select file" ile dosyayı bulun.
5. **Yükleme**: "Next" veya "OK" ile eklentiyi yükleyin.

![](https://storage.hackviser.com/file/hackviser-prod/trainings/sections/images/280dd8d7-997b-4b6f-bf16-32aa4ab21fcf/extensions-load-cfc5febde.webp)

### Sık Kullanılan Burp Suite Eklentileri

1. **Turbo Intruder**: Güçlü bir HTTP saldırı aracıdır ve gelişmiş saldırılar için hızlı bir şekilde HTTP istekleri göndermeyi sağlar.
    
2. **SQLMap for Burp Suite**: Popüler SQLMap aracının özelliklerini Burp Suite içerisinde kullanmanıza olanak tanıyan bir eklentidir, SQL enjeksiyon zafiyetlerini otomatik olarak tespit etmek ve sömürmek için kullanılır.
    
3. **Autorize**: Otomatik olarak yetkilendirme kontrolleri yaparak, uygulamaların güvenlik zafiyetlerini tespit etmeye yardımcı olur; erişim kontrolü zafiyetlerini keşfetmek için kullanılır.
    
4. **Active Scan++:** Burp Suite'in yerleşik pasif ve aktif tarama yeteneklerini geliştirir, daha geniş kapsamlı güvenlik zafiyetlerini tespit etmek için kullanılır.
    
5. **403 Bypasser:** Web uygulamalarındaki erişim kısıtlamalarını (HTTP 403 Forbidden) aşma yöntemlerini otomatik test etmek için kullanılır.
    

### Extensions Kullanımı

Yüklenen eklentiler, Burp Suite kullanıcı arayüzünde genellikle yeni bir sekme, menü öğesi veya araç çubuğu düğmesi olarak görünür. Eklentiyi kullanmak için bu yeni arayüz elemanlarından birine tıklayıp ve eklentinin yönergeleri takip edilmelidir.

### Extensions Güncelleme ve Kaldırma

Güncelleme

Eklentiler, genellikle otomatik olarak ya da manuel olarak güncellenir. BApp Store'dan yüklenen eklentiler için, "Extensions" sekmesinden güncellemeleri kontrol edilerek ve talimatları takip edilmelidir.

Kaldırma

Kaldırılmak istenen eklenti "Extensions" listesinden seçilip "Remove" butonuna tıklayarak kaldırılabilmektedir.

### API'ler

Burp Suite geliştiricilere Burp Suite'in çeşitli işlevlerini genişletme ve özelleştirme imkanı sunar. API'ler aracılığıyla, geliştiriciler kendi eklentilerini oluşturabilir, mevcut iş akışlarını otomatikleştirebilir ve Burp Suite'in güvenlik testi süreçlerine entegre yeni özellikler geliştirebilirler.

![](https://storage.hackviser.com/file/hackviser-prod/trainings/sections/images/280dd8d7-997b-4b6f-bf16-32aa4ab21fcf/extensions-api-da36b3a72.webp)