Google Dorks, Google arama motorunu kullanarak hassas bilgilere, public verilere ve güvenlik açıklarına ulaşmak için özel arama sorguları kullanma pratiğidir. Bu kısımda, Google Dorks'un ne olduğunu, nasıl kullanılacağını ve güvenlik araştırmalarında nasıl bir rol oynayabileceğini öğreneceksiniz.

### Google Dorks Nedir?

Google Dorks, Google'ın gelişmiş arama operatörlerini kullanarak belirli bilgilere daha hızlı ulaşmayı sağlayan sorgulardır. Bu operatörler, belirli dosya türlerinde, belirli web sitelerinde veya belirli metinler içeren sayfalarda arama yapmanıza olanak tanır.

### Temel Google Dork Operatörleri

|Operatör|Açıklama|Örnek|
|---|---|---|
|site|Belirli bir site içinde arama yapar.|site<br><br>.com|
|filetype|Belirli bir dosya türünde arama yapar.|filetype|
|inurl|URL'sinde belirli bir metin bulunan sayfaları bulur|inurl|
|intext|Web sayfasının metni içinde belirli metni arar.|intext|
|intitle|Sayfa başlığında belirli metni arar.|intitle:"index of"|

### Google Dorks Kullanımı

**Amaç Belirleme:** Ne tür bilgilere ulaşmak istediğinizi belirleyin. Bu, belirli bir dosya türü, hassas bilgiler veya güvenlik açıklarının bulunması olabilir.

**Operatörleri Kullanma:** Amaçlarınıza ulaşmak için uygun Google Dork operatörlerini kullanın. Operatörleri kombinleyerek daha spesifik sonuçlar elde edebilirsiniz.

**Örnek Uygulama**

Dork:

site:youtube.com filetype:pdf

![](https://storage.hackviser.com/file/hackviser-prod/trainings/sections/images/0e70d7de-8f69-4a76-a816-92793e44f406/image-4-528f8e3b9.webp)

### Google Hacking Database

Google Hacking Database (GHDB), hackerların ve güvenlik araştırmacılarının, Google arama motorunu kullanarak güvenlik açıklarını, hassas bilgileri ve ilgili diğer verileri bulmak için kullandıkları çeşitli arama sorgularının bir koleksiyonudur. Bu veritabanı, potansiyel olarak tehlikeli ve savunmasız web kaynaklarını keşfetmek için özel olarak tasarlanmış arama dökümanlarını içerir.

Bağlantı: [https://www.exploit-db.com/google-hacking-database](https://www.exploit-db.com/google-hacking-database)

![](https://storage.hackviser.com/file/hackviser-prod/trainings/sections/images/0e70d7de-8f69-4a76-a816-92793e44f406/image-5-9b1eda46b.webp)