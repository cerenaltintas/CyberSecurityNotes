**Uygulama Güvenliği**:
Uygulama güvenliği, uygulamaların geliştirilme aşamasından başlayarak güvenliğini sağlamaya odaklanır. Bu alan, yazılım hatalarını ve diğer güvenlik zafiyetlerini tespit etmeyi ve düzeltmeyi kapsar. Güvenlik testleri, güvenli kod geliştirme standartları bu alanın önemli bileşenleridir.

**Web Uygulama Güvenliği**:
Web uygulama güvenliği, web tabanlı uygulamalara yönelik tehditleri tespit etme, önleme ve bu tehditlere karşı önlem almaya odaklanır. Bu alanda, SQL Injection, XSS, CSRF ve IDOR gibi zafiyetler en sık karşılaşılan zafiyetlerdir. Web uygulama güvenliği, kullanıcı verilerini koruma, uygulama performansını sürdürme ve işletmelerin itibarının korunması açısından önemli bir alandır.
Web uygulamalarındaki güvenlik zafiyetlerini tespit etmek ve bu zafiyetleri kapatmak için düzenli olarak sızma testleri (pentest) gerçekleştirilir.

**Ağ Güvenliği**:
Ağ güvenliği, zararlı tehditlerin ve saldırıların önlenmesi, tespit edilmesi ve müdahale edilmesi için ağ kaynaklarının korunmasını içerir. Bu alanda, güvenlik duvarlarını (firewall), saldırı tespit sistemleri (IDS), saldırı önleme sistemleri (IPS) ve sanal özel ağlar (VPN) gibi teknolojiler kullanılır.
Ağ güvenliği, veri aktarımının güvenliğini sağlamak ve yetkisiz erişimleri engellemek için kritik öneme sahiptir.

**Tersine Mühendislik:**
Tersine mühendislik, bir yazılımın, cihazın ya da sistemin nasıl çalıştığını anlamak için onları statik ve dinamik olarak analiz etmeyi kapsar. Bu alan, güvenlik açıklarını bulmak, zararlı yazılımları analiz etmek ve lisanslama veya diğer koruma mekanizmalarını aşmak için kullanılabilir.

**Bulut Güvenliği**:
Bulut güvenliği, bulut bilişim hizmetlerindeki veri, uygulama ve altyapının korunmasını sağlar. Bu alan, kimlik ve erişim yönetimi (IAM), veri şifreleme, güvenlik duvarları ve diğer bulut tabanlı güvenlik protokollerini içerir. Bulut güvenliği, verilerin bulutta güvenli bir şekilde saklanmasını, işlenmesini ve aktarılmasını sağlar.

**Mobil Uygulama Güvenliği**:
Mobil uygulama güvenliği, mobil cihazlar ve uygulamalar için özel güvenlik önlemlerini kapsar. Bu, zararlı yazılımlara karşı koruma, veri sızıntılarını önleme ve uçtan uca şifreleme tekniklerini içerir.

**IoT Güvenliği**:
IoT (Nesnelerin İnterneti) güvenliği, akıllı cihazlar, sensörler ve diğer IoT cihazlarının güvenliğini içerir. Bu alan, cihazların güvenliği, veri koruması ve ağ güvenliğini kapsar. IoT güvenliği, genişleyen IoT ekosistemini tehditlerden korumak için kritik öneme sahiptir.

**Adli Bilişim**:
Adli bilişim, siber suçların incelenmesi ve analiz edilmesi için teknik ve yasal prosedürleri içerir. Bu alan, veri kurtarma, elektronik kanıt toplama ve siber suçların incelenmesi gibi uygulamalara odaklanır. Adli bilişim, suç soruşturmalarında ve yasal süreçlerde hayati bir role sahiptir.

**Tehdit İstihbaratı**:
Tehdit istihbaratı, siber tehditler hakkında bilgi toplama ve analiz etmeyi kapsar. Bu bilgiler, tehditlerin önlenmesi, tespit edilmesi ve bunlara karşı müdahale edilmesi için kullanılır. Tehdit istihbaratı, güvenlik ekiplerine saldırıları önceden tahmin etme ve proaktif önlemler alabilme yeteneği sağlar.