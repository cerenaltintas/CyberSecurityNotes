Ağ topolojisi, bir ağdaki cihazların (bilgisayarlar, yazıcılar, sunucular vb.) birbirine bağlanma şeklini ve iletişim kurma yolunu tanımlar. Hem fiziksel bağlantıları (kablolar, Wi-Fi, vb.) hem de mantıksal yapıları (veri akışı, sinyal yolu) içerir.

Star Topoloji

Tüm cihazlar merkezi bir noktaya, genellikle bir hub veya switch'e bağlanır. Bu merkezi nokta, ağdaki tüm iletişimin merkezidir.

- Yeni cihazlar kolayca eklenebilir, arızalı cihazlar ağı etkilemeden çıkarılabilir.
- Tek bir cihazın arızalanması, ağın geri kalanını etkilemez.
- Merkezi cihaz arızalandığında, tüm ağ etkilenir.
- Ev ağları, küçük ofislerlerde kullanılır

Ring Topoloji

Halka topolojisinde, her cihaz yalnızca iki komşusuyla bağlantılıdır ve bir halka oluşturacak şekilde dizilirler. Veriler, halka boyunca *tek yönde* akar.

- Veri paketleri belirli bir yönde ilerler, çarpışmaları azaltır.
- Her cihaz yalnızca iki bağlantıya ihtiyaç duyar.
- Tek bir noktadaki arıza tüm ağı etkileyebilir.
- Ağı genişletmek için halkayı kesmek gerekir, bu da karmaşıklık yaratır.
- Metro ağları ve bazı Lan ağlarında kullanılır.

Bus Topoloji

Bus topolojisinde, tüm cihazlar tek bir iletim hattına, genellikle bir koaksiyel kablo üzerine bağlanır. Bu yapı, verilerin her iki yöne de akmasına olanak tanır.

- Tek bir iletim hattı kullanıldığı için kablo maliyeti düşüktür.
- Tüm cihazlar aynı iletim hattını paylaşır.
- Kablo hasar gördüğünde, hatanın kaynağını bulmak zor olabilir.
- Küçük ağlar, geçici veya basit kurulum gerektiren ağlarda tercih edilir.

Tree Topoloji

Tree topolojisi, yıldız topolojilerinin bir hiyerarşi içinde birleşimi şeklinde düzenlenir. Bir merkezi kökten dallanarak alt ağlar oluşturulur.

- Yeni dallar eklemek kolaydır.
- Ağ hiyerarşik olduğu için alt ağlar kolayca yönetilebilir.
- Üst düzeydeki cihazların arızalanması, altındaki ağları etkiler.
- Ağ büyüdükçe, kablo ihtiyacı artar.
- Büyük kurumsal ağlar, geniş kampüs ağlarında kullanılır

Mesh Topoloji

Mesh topolojide, cihazlar arasında birçok bağlantı yolu vardır. Tam örgüde, her cihaz doğrudan diğer her cihazla bağlantılıdır. Kısmi örgüde ise, bazı cihazlar birden fazla bağlantıya sahiptir, ancak her cihaz her cihazla doğrudan bağlantılı değildir.

- Birden fazla yol arasında seçim yaparak, tek bir noktadaki arıza ağı etkilemez.
- Veriler, en verimli yolu takip ederek hedefine ulaşır.
- Her cihazın birden fazla bağlantısı olması nedeniyle, kablo ve cihaz maliyeti artar.
- Kritik iletişim ağları, veri merkezlerinde kullanılır

Peer to peer (P2P) Topoloji

Peer to peer topolojide, her cihaz diğerleriyle eşit yetkilere sahiptir ve doğrudan iletişim kurabilir. Bu yapı, merkezi bir yönetim veya sunucu gerektirmez.

- Yeni cihazlar kolayca eklenebilir ve ağa entegre edilebilir.
- Merkezi bir sunucuya veya özel donanıma ihtiyaç duymaz.
- Eşler arası ağlarda güvenlik ve yönetim daha karmaşık olabilir.
- Büyük ağlarda, kaynakların eşit dağılımı zorlaşabilir.
- Dosya paylaşımı, blockchain teknolojileri, bazı dağıtık uygulamalarda kullanılır.

Hybrid Topoloji

Hibrit topoloji, iki veya daha fazla farklı topolojinin birleşimidir. Bu yapı, farklı topolojilerin avantajlarını birleştirerek karmaşık ihtiyaçlara çözüm sunar.

- Farklı topolojilerin avantajlarından yararlanılabilir.
- İhtiyaçlara göre kolayca genişletilebilir veya özelleştirilebilir.
- Farklı topolojilerin entegrasyonu yönetimi zorlaştırabilir.
- Hibrit yapılar genellikle daha pahalıdır.
- Büyük kurumsal ağlar, karmaşık ağ ihtiyaçları olan kuruluşlar tarafından tercih edilir.