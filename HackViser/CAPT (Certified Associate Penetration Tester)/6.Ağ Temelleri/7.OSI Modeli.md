![](https://storage.hackviser.com/file/hackviser-prod/trainings/sections/images/634c04be-ed2c-43a1-99c8-5162bd190d73/osi-encapsulation-DeEncapsulation-2-5d7a355a0.webp)

OSI modeli, Uluslararası Standardizasyon Örgütü (ISO) tarafından 1984 yılında geliştirilmiş olup, günümüzde bilgisayarlar arası iletişimin mimari modeli olarak kabul edilmektedir. Bu model, veri iletim ve alımı sürecini yedi katmana ayırarak, her bir katmanın belirli görevleri yerine getirmesini ve birbirleriyle nasıl etkileşime gireceğini tanımlar. OSI modelinin amacı, farklı sistemlerin ve teknolojilerin birbiriyle uyumlu şekilde çalışabilmesi için bir çerçeve sunmaktır.

![](https://storage.hackviser.com/file/hackviser-prod/trainings/sections/images/634c04be-ed2c-43a1-99c8-5162bd190d73/osi-model-921d34ed6.webp)

**Üst Katmanlar:** Kullanıcılar ve programlar, bu katman aracılığıyla birbirleriyle haberleşdiği katmanlardır. Yani üst katmanlar, yazılım tarafından gerçekleştirilen işlemlerdir. Uygulama, sunum, oturum katmanları üst katmandır.

**Alt Katmanlar:** Verinin nasıl taşınacağıyla ilgili katmanlardır. Verinin bir bilgisayardan diğerine fiziksel olarak nasıl aktarılacağıyla ilgilenir. Fiziksel, veri bağlantı, ağ ve taşıma katmanları alt katmandır.

### 1) Fiziksel katman (Physical Layer)

- Verinin fiziksel olarak hat üzerinden bitler halinde bir noktadan diğerine taşımak için gerekli olan islevleri kapsar.
- OSI modelinin en alt katmanıdır.
- Kablo, konnektör standartlari bu katmandadır. (UTP, RJ45, RS-232C, V.35 ve diger port standartlar).
- İki veya daha fazla cihazın fiziksel olarak nasıl bağlanabileceğini tanımlanır.
- Ağdaki iki cihaz arasındaki iletim modunun simpleks, half-duplex veya full-duplex mod olacağını tanımlanır.
- Donanım örnekleri ağ bağdaştırıcıları , tekrarlayıcılar, ağ hub'ları vb.'dir.

### 2) Veri Bağlantı Katmanı (Data Link Layer)

- Ağ üzerinden bilgisayarlar veya ağ cihazları arasındaki veri aktarımını güvenilir bir şekilde gerçekleştiren katmandır. Verilerin çerçeveleme, adresleme (MAC adresleri ile) ve doğru adrese ulaşmasını ve veri iletiminde oluşabilecek hataların tespit işlemlerini gerçekleştirir.
- Veri göndermek isteyen bir cihazdan gelen veriyi alır. Sonra, bu veriyi çerçevelere bölerek her çerçevenin başına ve sonuna, çerçevenin nereye gitmesi gerektiğini (adresleme) ve çerçevenin doğruluğunu kontrol etmeye yarayan bilgiler (hata kontrolü) ekler. Daha sonra, bu çerçeveler ağ üzerinden alıcı cihaza gönderilir. Alıcı cihazda, Veri Bağlantı Katmanı gelen çerçeveleri alır, hata kontrolü yapar ve veriyi doğru sırayla üst katmana (Ağ Katmanı) iletir. Eğer bir hata tespit edilirse, bu katman hatanın düzeltilmesi için gerekli işlemleri yapar.
- Çerçeveleme: Gönderilen veriyi "çerçeve(frame)" halinde paketler. Veri paketlerinin başlangıç ve bitiş noktalarını belirler, böylece alıcı veriyi doğru bir şekilde algılayabilir.
- Adresleme: Her ağ cihazı, bu katmanda kendine özgü bir fiziksel adres (MAC adresi) kullanır. Veri Bağlantı Katmanı, verinin doğru cihaza ulaşmasını sağlamak için bu adresleri kullanır.
- Hata Kontrolü: Veri iletimi sırasında çeşitli hatalar meydana gelebilir. Veri Bağlantı Katmanı, iletilen çerçevelerdeki hataları tespit edebilir ve bazı durumlarda bu hataları düzeltebilir.
- Akış Kontrolü: Veri akışını kontrol ederek alıcının fazla miktarda veri ile gelmesini önler. Veri gönderimi ve alımı arasında bir denge sağlar.

### 3) Ağ Katmanı

- Farklı ağlar arasındaki veri iletimini yönetir. Mantıksal adresleme (IP adresleri), yönlendirme ve paketleme işlemlerinden sorumludur.
- Bir veri paketi gönderildiğinde, Ağ Katmanı, paketin hedefine ulaşmak için takip etmesi gereken yolu belirler. Bu yol, bir dizi ağ geçidi veya yönlendirici(router) üzerinden geçebilir. Her bir geçiş noktasında, Ağ Katmanı, paketin bir sonraki varış noktasını belirler. Bu işlem, paket hedefine ulaşana kadar devam eder.
- Ağ trafiğini yönlendirmek için kullanılan protokollere Ağ katmanı protokolleri denir. Protokol örnekleri IP ve Ipv6'dır.
- _Yönlendirme (Routing):_ Ağ Katmanı, veri paketlerinin kaynaktan hedefe giden yolu belirler. Bu işlem, çeşitli yönlendirme algoritmaları kullanılarak gerçekleştirilir ve ağın durumuna göre en uygun yolun seçilmesini sağlar.
- _Adresleme:_ Her cihazın ağ üzerinde benzersiz bir adresi (IP adresi gibi) vardır. Bu adresleri kullanarak veri paketlerinin doğru hedeflere ulaşmasını sağlar.
- _Paketleme:_ Veri, bu katmanda daha küçük birimler olan paketlere bölünür. Her paket, hedef adres gibi önemli kontrol bilgilerini içeren bir başlık eklenir.
- _Hata Tespiti ve Düzeltme:_ Paketlerin kaybı veya hatalı iletimi gibi sorunları tespit eder ve üst katmanlara bilgi verir.
- Yönlendiriciler katman 3 cihazlarıdır, bu katmanda belirtilirler ve bir ağlar arası yönlendirme hizmetlerini sağlamak için kullanılırlar.

### 4) Taşıma Katmanı

- Taşıma katmanı, uçtan uca veri iletiminin güvenilirliğini, eksizliğini ve verimliliğini ve sağlar.
- Bu süreçler sırasında, veri akış kontrolü, hata kontrolü ve tıkanıklık kontrolü gibi işlemler yapılır.
- Verileri üst katmandan alır ve bunları segment adı verilen daha küçük birimlere dönüştürür.
- Taşıma Katmanı, üst katmandan(Oturum katmanı) gelen veriyi alır segmentlere böler ve her segmente, hedef bilgileri ve sıra numaraları gibi kontrol bilgileri eklenerek ağ katmanına iletilir.
- Ağ Katmanından, gelen segmentleri alır, yeniden birleştirir ve üst katmana(Oturum katmanı) iletir.
- **Segmentasyon ve yeniden birleştirme:** Taşıma katmanı mesajı üst katmandan aldığında, mesajı birden fazla segmente ayırır ve her segmente, her segmenti benzersiz şekilde tanımlayan bir sıra numarası atanır. Mesaj hedefe ulaştığında, taşıma katmanı mesajı sıra numaralarına göre yeniden birleştirir.
- **Bağlantı kontrolü:** Taşıma katmanı iki hizmet sağlar Bağlantı odaklı hizmet ve bağlantısız hizmet. Bağlantısız bir hizmet, her segmenti ayrı bir paket olarak ele alır ve hepsi hedefe ulaşmak için farklı rotalarda seyahat eder. Bağlantı odaklı bir hizmet, paketleri teslim etmeden önce hedef makinedeki taşıma katmanıyla bağlantı kurar. Bağlantı yönelimli hizmette tüm paketler tek bir rotada hareket eder.
- **Hata kontrolü:** Taşıma katmanı aynı zamanda Hata kontrolünden de sorumludur. Hata kontrolü tek bağlantı yerine uçtan uca gerçekleştirilir. Gönderici taşıma katmanı, mesajın hedefe hatasız ulaşmasını sağlar.

**Taşıma Katmanı Protokolleri Taşıma Katmanı'nda iki temel protokol kullanılır:**

- **TCP**
    - Güvenilir bir iletişim sağlar. Veri paketlerinin kayıpsız şekilde ulaşmasını garantiler.
    - Sistemlerin internet üzerinden iletişim kurmasını sağlayan standart bir protokoldür.
    - Veriler TCP bağlantısı üzerinden gönderildiğinde, TCP protokolü verileri segmentler olarak bilinen daha küçük birimlere böler. Her bölüm internet üzerinden birden fazla güzergah kullanarak seyahat eder ve varış noktasına farklı sıralarda ulaşır. Paketleri alıcı uçta doğru sıraya göre yeniden sıralar.
- **UDP**
    - Hızlı, ancak güvenilir olmayan iletişim sağlar. TCP'ye kıyasla daha az kaynak kullanır ancak iletilen verilerin doğru sırayla veya hatalardan arınmış şekilde ulaşmasını garantilemez.
    - Bu durumda alıcı paket alındığında herhangi bir bildirim göndermediğinden, gönderen de herhangi bir bildirim beklemediğinden güvenilmez bir aktarım protokolüdür. Bu nedenle, bu bir protokolü güvenilmez hale getirir.
    - Video bağlantıları buna örnek verilebilir.

### 5) Oturum Katmanı

Oturum katmanı, uygulamalar arasında iletişim oturumlarının yönetilmesinden sorumludur. Bu katman, oturumların başlatılması, yönetilmesi ve sonlandırılması işlevlerini gerçekleştirir.

### 6) Sunum Katmanı

- Bu katman, verileri başka bir formata dönüştüren işletim sisteminin bir parçasıdır.
- Veri sıkıştırma ve açma, sifreleme, sifre çözme, ASCII dönüşümü gibi islevlerin yerine getirilmesini kapsar.
- **Veri Formatlama ve Dönüştürme:** Sunum Katmanı, verinin farklı sistemler arasında uyumlu hale getirilmesi için gerekli dönüşümleri yapar. Örneğin, bir sistemdeki verinin başka bir sistemde anlaşılır bir formata dönüştürülmesi.
- **Veri Sıkıştırma:** Verinin ağ üzerinden daha hızlı iletilmesi için, Sunum Katmanı veriyi sıkıştırır. Bu işlem, ağ trafiğini azaltır ve veri iletim hızını artırır.
- **Veri Şifreleme ve Güvenlik:** Verinin güvenli bir şekilde iletilmesi için, Sunum Katmanı şifreleme ve güvenlik protokolleri(ssl vb.) kullanır. Bu, özellikle hassas verilerin iletimi sırasında önemlidir.
- **Veri Kodlama ve Çözme:** Verinin anlaşılır bir biçimde kodlanması ve hedefteki sistem tarafından doğru bir şekilde çözülmesi, bu katmanın sorumlulukları arasındadır.

### 7) Uygulama Katman

Uygulama Katmanı, kullanıcıların ağ üzerindeki uygulamalarla etkileşime geçebilmeleri için gerekli olan protokolleri ve arayüzleri içerir. Bu katman, e-posta gönderimi, dosya transferi, uzaktan erişim ve web sayfalarının görüntülenmesi gibi işlevleri gerçekleştiren uygulamalara doğrudan hizmet eder.

- Uygulama katmanı, kullanıcıların ve uygulama işlemlerinin ağ hizmetine erişmesi için bir pencere görevi görür.
- Ağ, kaynak tahsisi vb. gibi konuları ele alır.
- Uygulama katmanı bir uygulama değildir ancak uygulama katmanı işlevlerini yerine getirir.
- Bu katman son kullanıcılara ağ servislerini sağlar.
- Çeşitli protokoller kullanarak iletişimi gerçekleştirir. Bu protokollerden bazıları şunlardır:

- **HTTP (Hypertext Transfer Protocol):** Web sayfalarının internet üzerinden iletilmesi ve görüntülenmesi için kullanılır.
- **FTP (File Transfer Protocol):** Dosya transferi işlemleri için kullanılan bir protokoldür.
- **SMTP (Simple Mail Transfer Protocol):** E-posta gönderimi için kullanılır.
- **POP3 (Post Office Protocol version 3) ve IMAP (Internet Message Access Protocol):** E-posta alımı için kullanılan protokollerdir.

- Kullanıcı, bir web tarayıcısı üzerinden bir web sitesine erişmek istediğinde, Uygulama Katmanı HTTP protokolünü kullanarak bu isteği işler. İlgili web sunucusuna bir HTTP isteği gönderilir ve sunucu, istenen web sayfasını HTTP protokolü aracılığıyla kullanıcıya iletilmek üzere hazırlar.

## Bir veri paketinin kaynaktan hedefe akışı:

![](https://storage.hackviser.com/file/hackviser-prod/trainings/sections/images/634c04be-ed2c-43a1-99c8-5162bd190d73/osi-ncapsulation-DeEncapsulation-afade08f0.webp)

1. Uygulama Katmanı (Katman 7) : Kullanıcı, bir web sayfası isteğinde bulunur. Bu istek, örneğin bir web tarayıcısı aracılığıyla gerçekleştirilir. Uygulama katmanı, kullanıcının isteğini alır ve bu isteği ağa göndermek üzere uygun bir formata dönüştürür. HTTP, FTP gibi protokoller bu katmanda çalışır.
    
2. Sunum Katmanı (Katman 6): Bu katman, veriyi ağ üzerinden iletilmek üzere uygun formata dönüştürür (şifreleme, sıkıştırma, dönüştürme). Örneğin, bir metin dosyasının UTF-8 formatına dönüştürülmesi.
    
3. Oturum Katmanı (Katman 5): Oturum katmanı, uygulamalar arasında iletişim oturumlarını yönetir. Bu, veri alışverişinin başlangıcını, yönetimini ve sonlandırılmasını içerir.
    
4. Taşıma Katmanı (Katman 4): Taşıma katmanı, veriyi segmentlere bölerek hedefe güvenli bir şekilde ulaşmasını sağlar. TCP veya UDP gibi protokoller bu katmanda çalışır ve uçtan uca iletişimi yönetir.
    
5. Ağ Katmanı (Katman 3): Ağ katmanı, veri paketlerini kaynaktan hedefe yönlendirir. IP adresleri ve yönlendirme protokolleri bu katmanda kullanılır. Bu katman, verinin hangi yol üzerinden iletilmesi gerektiğine karar verir.
    
6. Veri Bağlantı Katmanı (Katman 2): Veri bağlantı katmanı, veriyi fiziksel ağ üzerinde çerçeveler halinde iletilmek üzere hazırlar. MAC adresleri bu katmanda kullanılır ve hata tespiti gibi işlevleri yerine getirir.
    
7. Fiziksel Katman (Katman 1): Fiziksel katman, veriyi elektriksel, optik veya radyo sinyalleri olarak ağ üzerinden iletilmek üzere dönüştürür. Bu katman, verinin gerçek ağ kablosu, fiber optik veya kablosuz ağ aracılığıyla iletiminden sorumludur.
    

Hedef sisteme veri paketi ulaştığında, yukarıdaki adımların tersi sırayla işlenir. Fiziksel katmandan başlayarak, uygulama katmanına kadar her katmanda gerekli işlemler uygulanır.