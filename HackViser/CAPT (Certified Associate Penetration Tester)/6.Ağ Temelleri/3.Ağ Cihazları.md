Bilgisayar ağlarının kurulması, yönetilmesi ve güvenliğinin sağlanmasında çeşitli donanım bulunmaktadır. Bu cihazlar, veri iletimini kolaylaştırır, ağ performansını optimize eder ve ağ üzerinden iletişimi düzenler.

### **Network Interface Card (NIC)**

Network Interface Card (NIC), bir bilgisayarın ağlara bağlanmasını sağlayan fiziksel bir donanım bileşenidir. Bilgisayarları yerel alan ağlarına (LAN) veya geniş alan ağlarına (WAN) bağlamak için kullanılır. NIC, bilgisayar ile ağ arasındaki veri alışverişini gerçekleştirerek ağ bağlantısını mümkün kılar. Bu nedenle, ağ iletişiminde kritik bir rol oynar.

*Her NIC, üretici tarafından atanmış ve dünya genelinde benzersiz olan bir MAC (Media Access Control) adresine sahiptir.* Bu adres, ağ üzerindeki cihazların birbirlerini tanımasını sağlar. NIC'ler hem kablolu hem de kablosuz olarak iki farklı türde mevcuttur.

1. **Kablolu NIC**

Kablolu NIC'ler, Ethernet kablosu gibi fiziksel bir bağlantı aracılığıyla ağa bağlanır. Veri aktarımı için RJ-45 konektörü kullanılan bakır kablolar veya daha yüksek hızlarda veri aktarımı sağlayan fiber optik kablolar kullanılabilir. Kablolu bağlantılar, genellikle daha kararlı ve güvenli veri aktarımı sağlar.

2. **Kablosuz NIC**

Kablosuz NIC'ler, *Wi-Fi teknolojisi* aracılığıyla ağa kablosuz bağlantı sağlar. Bu tür NIC'ler, özellikle dizüstü bilgisayarlarda, akıllı telefonlarda ve tabletlerde kullanılır.

### **Hub**

Hub, ağdaki cihazları birbirine bağlamak için kullanılan bir ağ cihazıdır. Çalışma prensibi oldukça basittir; **gelen bir veriyi, bağlı olan tüm portlara gönderir** ve veri sahibi bilgisayar veriyi kabul eder. Bu da hub'ı, veri iletiminde seçici olmayan bir cihaz yapar. Bu özellik, ağ trafiğinde gereksiz yığılmaya neden olabilir ve *güvenlik açısından zayıf* kabul edilir. Çünkü hub'a bağlı her cihaz, ağdaki tüm verileri görebilir. Genellikle küçük, basit ve ev içi ağlarında kullanılır.

### **Switch**

Switch, bir ağ içindeki cihazlar arasındaki veri iletimini yöneten bir ağ cihazıdır. Temel olarak, ağdaki her cihaza bağlanır ve **bir cihazdan gelen veriyi, yalnızca verinin hedeflediği cihaza iletir**. Bu özellik, ağ trafiğini optimize eder ve veri çakışmalarını önler. Switchler, *MAC adresleri tabanında çalışı*r; bu, her cihazın ağdaki benzersiz adresini tanıyıp, veriyi doğru adrese yönlendirir.

- Her portu bir MAC adresine atar ve bu adreslere göre veri iletimi yapar.
- Veriyi yalnızca gerekli portlara göndererek ağ trafiğini azaltır.
- Modern switchler, ağ yönetimini kolaylaştıran çeşitli özellikler (VLAN desteği, QoS ayarları) sunar.

**Switch Türleri:**

**Yönetilmeyen Switch:** Bu anahtarlar basit bir tak ve çalıştır tasarımına sahiptir ve gelişmiş yapılandırma seçenekleri sunmaz. Küçük ağlar veya daha büyük bir ağa genişletme olarak kullanım için uygundurlar.

**Yönetilebilir Switch:** Bu anahtarlar VLAN'lar, QoS ve bağlantı birleştirme gibi gelişmiş yapılandırma seçenekleri sunar. Daha büyük, daha karmaşık ağlar için uygundurlar ve merkezi yönetime izin verirler.

**Akıllı Switch:** Bu anahtarlar yönetilen anahtarlara benzer özelliklere sahiptir ancak genellikle kurulumu ve yönetimi daha kolaydır. Küçük ve orta ölçekli ağlar için uygundurlar.

### **Router**

- Router, farklı ağları birbirine bağlayan ve veri paketlerini hedeflerine doğru yönlendiren bir ağ cihazıdır.
- Hem ev hem de iş yerlerinde kullanılan routerlar, birden fazla cihazın internet bağlantısını paylaşmasını sağlar ve ağ trafiğini yönetir.
- Farklı ağlar arasındaki veri akışını kontrol ederek güvenlik sağlar.
- Router, IP adresleri temelinde veri paketlerini en uygun yola yönlendirir. Bu, verilerin internet üzerinde hedeflerine ulaşmasını sağlar.
- Birden fazla cihazın tek bir internet bağlantısını paylaşmasını mümkün kılar. Bu sayede, evinizdeki veya ofisinizdeki tüm cihazlar internete bağlanabilir.

### **Modem**

- Modem, "modülatör-demodülatör" sözcüklerinin kısaltmasıdır.
- İnternet sağlayıcısından gelen analog sinyalleri dijital verilere çeviren ve dijital verileri analog sinyallere çeviren bir cihazdır. Bu işlev, bilgisayarların veya diğer ağ cihazlarının internet üzerinden veri alışverişi yapmasını sağlar.
- Modemler, internete erişim için kritik bir role sahiptir. İnternet servis sağlayıcısı (ISP) ile iletişim kurarak internet bağlantısını sağlar.
- Yeni nesil modemler switch, router cihazlarının özelliklerini taşıyabilir.

**Modem Çeşitleri**

- **Dial-Up Modemler:** Telefon hattı üzerinden internete bağlanmak için kullanılır. Veri aktarım hızları oldukça düşüktür (genellikle maksimum 56 kbps).
- **DSL Modemler:** Yine telefon hattı üzerinden çalışır ancak dial-up modemlere göre çok daha yüksek hızlarda veri aktarımı yapabilir. ADSL (Asymmetric Digital Subscriber Line) ve VDSL (Very High Bitrate Digital Subscriber Line) gibi çeşitleri vardır.
- **Kablo Modemler:** Televizyon kablo altyapısını kullanarak internete bağlanır. DSL modemlere kıyasla genellikle daha yüksek hızlarda veri aktarımı sağlar.
- **Fiber Optik Modemler:** Fiber optik kablolar üzerinden veri iletimi yapar ve çok yüksek hızlarda internet erişimi sağlar. Ev kullanıcılarından ziyade, genellikle işletmeler veya yüksek hız gerektiren uygulamalar için tercih edilir.
- **Kablosuz Modemler:** Mobil ağ teknolojileri (3G, 4G/LTE, 5G) üzerinden internete bağlanır. Taşınabilir internet erişimi için idealdir.

### **Access Point (AP)**

- Access Point (AP), kablosuz cihazların kablolu bir ağa bağlanabilmesini sağlar.
- AP'ler, Wi-Fi sinyalini alır ve ethernet üzerinden router'a veya switch'e aktarır. Böylece, kablosuz cihazlar ağa erişim sağlayabilir.
- Genellikle ofislerde ve kamu alanlarında, geniş bir alana Wi-Fi erişimi sağlamak için kullanılır.

### **Firewall**

- Firewall, bir ağın içindeki ve dışındaki veri trafik arasında ağ güvenliği sağlayan cihazıdır. Gelen ve giden veri paketlerini izler ve belirli güvenlik kurallarına dayanarak bu paketlere izin verir veya onları engeller. Firewall'lar, izinsiz erişimi önlemek ve ağınızı zararlı trafikten korumak için tasarlanmıştır.
- Ağ trafiğini izler ve güvenlik politikalarına uygun olmayan trafiği engeller.
- Ağa giren ve ağdan çıkan tüm bağlantıları izler, şüpheli aktiviteleri tespit eder ve gerektiğinde müdahale eder.
- Kullanıcıların ve cihazların ağa erişimini kontrol eder.

**Firewall Çeşitleri**

- **Paket Filtreleme:** En basit türde bir firewall'dur. Veri paketlerini, IP adresi, port numarası ve protokol gibi bilgilere göre filtreler.
- **Durum Denetimli:** Bağlantıların durumunu takip eder ve bu bilgiyi veri paketlerini filtrelemek için kullanır. Daha dinamik ve güvenilir bir koruma sağlar.
- **Uygulama Katmanı (Proxy Firewall):** Uygulama seviyesinde trafik kontrolü yapar. Tüm veri akışını inceleyerek daha derinlemesine bir koruma sunar.
- **Next-Generation Firewall (NGFW):** Geleneksel firewall özelliklerinin yanı sıra, gelişmiş tehdit önleme, entegre saldırı önleme sistemleri (IPS) ve derin paket inceleme gibi özelliklere sahiptir.

## Ağ Kablo Türleri

- Ağ kabloları, bilgisayarlar, sunucular ve ağ cihazları arasında bağlantı kurulmasını ve veri aktarımını sağlayan ağ elemanlardır.
- Her biri belirli amaçlar için tasarlanmış çeşitli standart ağ kablosu türleri mevcuttur.

### Koaksiyel Kablo

![](https://storage.hackviser.com/file/hackviser-prod/trainings/sections/images/9a8044d8-66f6-4186-b4ea-e0c238721ec0/coaxial-cable-a88b4944e.webp)

- Eski bir teknolojidir. Ağ bağlantılarında koaksiyel kablolar, modem bağlantıları dışında nadiren kullanılmaktadır.
- Kablonun iç kısmında bulunan metalik kalkan elektromanyetik dalgalanmaya karşı korumaya yardımcı olur
- Radio Grade (RG) olarak kategorize edilir
    - RG-6: Modern kablo TV ve geniş bant kablo modemleri için kullanılır. Uzun mesafelerde yüksek kaliteli sinyal iletimi sağlar, bu nedenle ev ve ofis internet bağlantılarında tercih edilen bir seçenektir.
    - RG-8: Erken dönem 10Base5 "Kalın ağ" Ethernet ağlarında kullanılırdı. Kalın ve sağlam yapısı ile büyük mesafelere veri iletimi yapabilme kapasitesine sahiptir, ancak günümüzde daha modern teknolojilerle yer değiştirmiştir.
    - RG-58: Erken dönem 10Base2 "İnce ağ" Ethernet ağlarında kullanılır. Daha küçük ve esnek yapısı ile orta mesafelerde veri iletimi için uygun bir seçenektir. Günümüzde bazı amatör radyo ve düşük güçlü uygulamalarda hala kullanılmaktadır.
    - RG-59: Genellikle kapalı devre TV (CCTV) ağları için kullanılır. Kısa mesafe video iletiminde etkili bir seçenek olup, güvenlik kamerası sistemlerinde yaygın olarak tercih edilir.

Koaksiyel Kablo Konnektörleri

- BNC Konnektör
    - ![](https://storage.hackviser.com/file/hackviser-prod/trainings/sections/images/9a8044d8-66f6-4186-b4ea-e0c238721ec0/bnc-connector-09e4d8879.webp)
    - Genellikle güvenlik kameraları, video ekipmanları ve bazı ağ bağlantılarında kullanılır.
- F-Konnektör
    - ![](https://storage.hackviser.com/file/hackviser-prod/trainings/sections/images/9a8044d8-66f6-4186-b4ea-e0c238721ec0/F-Connector-02ec4b9ea.webp)
    - Kablo TV, uydu alıcıları, modemler gibi geniş bant iletişim cihazlarında tercih edilir.

### Çift Bükümlü Kablo

![](https://storage.hackviser.com/file/hackviser-prod/trainings/sections/images/9a8044d8-66f6-4186-b4ea-e0c238721ec0/twisted-pair-cable-ec47795ab.webp)

Çift bükümlü kablo, içerisinde birbirine bükülmüş bakır tel çiftlerinin bulunduğu bir iletim ortamıdır. Bu kablolar, analog ve dijital veri iletiminde yaygın olarak kullanılır ve genellikle yerel alan ağları (LAN) kurulumunda tercih edilir. Çift bükümlü kabloların temel amacı, elektromanyetik parazitlere (EMI) ve dış gürültüye karşı koruma sağlayarak veri iletimini güvenilir bir şekilde gerçekleştirmektir. Kablonun bu özelliği, tel çiftlerinin birbirine bükülmesiyle sağlanır, bu büküm sayesinde bir çift üzerindeki herhangi bir parazit etkisi, çiftin diğer telini etkileyerek bu parazitlerin etkisini azaltır.

Bükümlü Kablo türleri

- **Korumasız Bükümlü Çift (UTP)**
    
    - UTP kablolar, ek bir koruyucu ekran olmadan sadece izolasyon malzemesi ile çevrili bükümlü tel çiftlerinden oluşur. Bu kablolar, ofis binaları ve evlerde kullanılan en yaygın ağ kablo türüdür.
- **Korumalı Bükümlü Çift (STP)**
    
    - STP kablolar, her bir bükümlü çiftin etrafında veya tüm çiftlerin dışında metal bir ekran bulunan yapıdadır. Bu ekran, kablonun elektromanyetik parazit ve gürültüden daha iyi korunmasını sağlar. STP kablolar genellikle, elektromanyetik gürültünün yüksek olduğu sanayi tesisleri gibi ortamlarda veya yüksek hızlı veri iletimi gerektiren uygulamalarda kullanılır.

Bükümlü Kablo Standartları

Bükümlü kablo standartları, Ethernet ağlarının temelini oluşturan ve farklı iletim hızları, frekans aralıkları ve uygulama alanları için tasarlanmış kablo türlerini tanımlar. Bu standartlar, kablonun kategori (Cat) olarak bilinen sınıflandırmasını içerir. Her kategori, belirli bir maksimum frekans ve iletim hızı sunar. Aşağıda, kablo standartlarının özellikleri yer almaktadır.

![](https://storage.hackviser.com/file/hackviser-prod/trainings/sections/images/9a8044d8-66f6-4186-b4ea-e0c238721ec0/twistedCablePairStandards-5ed5bfa59.webp)

Çift Bükümlü Kablo Konnektörleri

**RJ-11**

- ![](https://storage.hackviser.com/file/hackviser-prod/trainings/sections/images/9a8044d8-66f6-4186-b4ea-e0c238721ec0/rj11-0feebe456.webp)
- Telefon bağlantıları için kullanılan 4 pinli bağlantı.

**RJ-45**

- ![](https://storage.hackviser.com/file/hackviser-prod/trainings/sections/images/9a8044d8-66f6-4186-b4ea-e0c238721ec0/rj45-6c439aada.webp)
- Bilgisayarlar arası iletişimde ve bilgisayarların yerel ağa bağlanmasında kullanılan 8 pinli kablo türü

**DB-9**

- ![](https://storage.hackviser.com/file/hackviser-prod/trainings/sections/images/9a8044d8-66f6-4186-b4ea-e0c238721ec0/db9-a084e73f8.webp)
- Ağ cihazlarındaki seri bağlantılar için kullanılan 9 pinli kablo türü.

TIA/EIA 568A & 568B Kablolama Standartları

RJ-45 konektörleri için pin düzenini belirleyen endüstri standartlarıdır

- İki Standart:
    
    - 568A & 568B
    - 568B daha yenidir ve önerilen standarttır.
- Her ikisi de kullanılabilir.
    
- Diğer bilgisayar ve cihazlar ile uyumlu çalışılabilmesi için geliştirilmiş standartlardır.
    
- Kablo içerisindeki kabloların renk sırasına göre pinlenir.
    
    - ![](https://storage.hackviser.com/file/hackviser-prod/trainings/sections/images/9a8044d8-66f6-4186-b4ea-e0c238721ec0/TIA-EIA-568A-and-568B-Wiring-Standards-9a691875d.webp)

Düz ve Çapraz Bağlantı

Düz Bağlantı

-Düz bağlantı kablosu, her iki uçtaki bağlantı düzeninin aynı olduğu bir kablolama türüdür. Bu, bir uçtaki her pinin, diğer uçtaki aynı numaralı pine doğrudan bağlandığı anlamına gelir (örneğin, 1. pin 1. pine, 2. pin 2. pine vb.). Düz bağlantı kablosu, genellikle farklı türdeki ağ cihazlarını birbirine bağlamak için kullanılır, örneğin bir bilgisayar ve bir switch ya da bir router ve bir switch gibi.

- Bilgisayar ile switch/router bağlantısı
- Router ile switch bağlantısı
- Hub ile switch bağlantısı

Çapraz Bağlantı

- Çapraz bağlantı kablosu, bir uçtaki bazı kabloların diğer uçtaki farklı pinlere bağlandığı bir kablolama türüdür. Bu tür kablolar, genellikle aynı türdeki iki cihazı (örneğin, iki bilgisayarı veya iki switchi) doğrudan birbirine bağlamak için kullanılır.
    
    - İki bilgisayarın doğrudan birbirine bağlanması
        
    - İki switchin veya iki hub'ın birbirine bağlanması
        
    - Router'ların peer-to-peer bağlantısı
        
    - ![](https://storage.hackviser.com/file/hackviser-prod/trainings/sections/images/9a8044d8-66f6-4186-b4ea-e0c238721ec0/twistedCablePairStandards-5ed5bfa59.webp)
        

Günümüzde birçok modern ağ cihazı, "Auto-MDIX" (Otomatik Orta Segment Bağlantısı Çapraz) özelliği sayesinde hem düz hem de çapraz bağlantı kablosu gereksinimlerini otomatik olarak algılayıp uyum sağlayabilmektedir. Bu, kullanıcıların hangi tip kablonun gerekli olduğunu düşünmek zorunda kalmadan cihazları birbirine bağlamasına olanak tanır. Bu özellikle, çapraz bağlantı kablosunun önemi azalmıştır.

### Fiber Optik Kablolama

- ![](https://storage.hackviser.com/file/hackviser-prod/trainings/sections/images/9a8044d8-66f6-4186-b4ea-e0c238721ec0/fiberoptic-cable-ce82871a1.webp)

Fiber optik kablo, ışık sinyalleri aracılığıyla yüksek hızda veri iletimi yapabilen bir iletişim ortamıdır. Bu kablolar, çekirdek adı verilen ve ışığı yönlendiren bir merkez bölgeden, bu çekirdeği saran bir kaplama (cladding) ve genellikle dış koruyucu bir kılıftan oluşur. Fiber optik kablolama, veri iletiminde yüksek hız ve uzun mesafelerde düşük sinyal kaybı sağlar, aynı zamanda elektromanyetik parazitten etkilenmez. İki temel fiber optik kablo türü vardır:

- Çok Modlu Fiber (MMF)
    - Daha Kısa Mesafeler (LAN / Binadan Binaya)
    - 2 Kilometreye Kadar
- Tek modlu Fiber (SMF)
    - Çoklu moddan daha pahalı
    - Daha Uzun Mesafeler (WAN / Şehir İçi)
    - 200 Kilometreye Kadar Bilgilendirme Notu: 9-mikron Tek Modlu Fiber 400 Gbps hızında 75 mil yol kat edebilir

Fiber Optik Kablo Konnektörleri

**Lucent Konnektör (LC)**

- ![](https://storage.hackviser.com/file/hackviser-prod/trainings/sections/images/9a8044d8-66f6-4186-b4ea-e0c238721ec0/lc-connector-bc95bef1a.webp)
    
- MMF & SMF gigabit ve 10-gigabit Ethernet ağlarında yaygın olarak kullanılır.
    

**Subscriber Connector (SC)**

- ![](https://storage.hackviser.com/file/hackviser-prod/trainings/sections/images/9a8044d8-66f6-4186-b4ea-e0c238721ec0/sc-connector-f2eabc00d.webp)
    
- MMF ve SMF gigabit Ethernet ağlarında yaygın olarak kullanılır.
    

**Mech. Transfer Register Jack (MTRJ)**

- ![](https://storage.hackviser.com/file/hackviser-prod/trainings/sections/images/9a8044d8-66f6-4186-b4ea-e0c238721ec0/mtrj-connector-86765e8ea.webp)
    
- İki fiber optik kablo barındırır.
    
- MMF ağları için tasarlanmıştır.