Comparer, iki veya daha fazla veri parçasının karşılaştırılmasını ve farklarının analiz edilmesini sağlar. Bu araç, özellikle güvenlik testleri sırasında, benzer iki işlem arasındaki ince farkları belirlemek veya iki farklı oturum belirtecinin yapısal farklarını anlamak gibi durumlarda kullanışlıdır. Comparer ile yapılan analizler, güvenlik açıklarının belirlenmesine yardımcı olabilir ve uygulamanın nasıl davrandığını daha iyi anlamayı sağlar.

![](https://storage.hackviser.com/file/hackviser-prod/trainings/sections/images/017d6039-3a92-49b1-898f-2dd62ac8917d/comparer-af8a78934.webp)

### Comparer Kullanımı

Veri Karşılaştırma Türleri

Comparer, iki ana karşılaştırma modu sunar: **Bytes** ve **Words**.

- **Bytes Mod**: Verilerin byte düzeyinde karşılaştırılması için tasarlanmıştır. Binary dosyalar, resimler veya şifreli veriler bu modda karşılaştırılabilir.
- **Words Mod**: Metin tabanlı verilerin karşılaştırılması için kullanılır. HTML kodları, JSON yanıtları veya düz metin gibi içerikler bu modda incelenebilir.

Veri Girişi

Comparer'a veri girişi yapmanın birkaç yolu vardır:

- **Manuel Giriş**: Karşılaştırılmak istenilen veriler doğrudan Comparer'ın arayüzüne yazılabilir veya yapıştırılabilir.
- **Diğer Araçlardan Gönderme**: Burp Suite içerisindeki Proxy, Repeater gibi diğer araçlardan yakalanan veriler, "Send to Comparer" (Comparer'a Gönder) seçeneği ile doğrudan Comparer'a aktarılabilir.

Karşılaştırma ve Analiz

Karşılaştırma işlemi başlatıldığında, Comparer iki veri seti arasındaki farkları görsel olarak vurgular. Text modunda, farklı metin satırları veya karakterler renk kodları ile işaretlenir. Bytes modda ise, byte düzeyindeki farklılıklar gösterilir.

Karşılaştırma sonuçları, güvenlik açıklarının belirlenmesinde, uygulama mantığının anlaşılmasında veya belirli işlemlerin sonuçlarının neden farklı olduğunun detaylı bir şekilde incelenmesinde kullanılabilir.