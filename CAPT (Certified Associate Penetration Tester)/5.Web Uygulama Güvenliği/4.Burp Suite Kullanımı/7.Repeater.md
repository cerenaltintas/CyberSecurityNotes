Repeater, isteklerin manuel olarak düzenlenip tekrar gönderilebilmesini sağlayan bir araçtır. Bu özellik, güvenlik testleri sırasında hedef uygulamanın nasıl tepki verdiğini gözlemlemek için öneme sahiptir. İstekler üzerinde yapılan değişikliklerin sonuçlarını hızlı bir şekilde görüntülemek, güvenlik açıklarının belirlenmesine katkı sağlayacaktır.

Repeater'ı kullanmak için, öncelikle bir isteği yakalamak gerekir. Bu istek, Burp Suite'in Proxy modülü aracılığıyla yakalanabilir ya da başka bir Burp Suite aracından Repeater'a gönderilebilir.

![](https://storage.hackviser.com/file/hackviser-prod/trainings/sections/images/f68e17a8-2696-4b62-b30e-8db8b7a3f978/a5fc3b0a3711448d8050f51af6bdadb4.webp)

1. **İstek Yakalama:** Burp Suite'in Proxy (Proxy) özelliğini kullanarak trafik üzerinden bir istek yakalayın.
    
2. **Repeater'a Gönderme:** Yakalanan isteği sağ tıklayarak "Send to Repeater" (Repeater'a Gönder) seçeneğini seçin.
    
3. **Düzenleme ve Gönderme:** Repeater sekmesine geçiş yapın. İstekte değişiklik yapmak istediğiniz alanları bulun ve gerekli düzenlemeleri yapın. Değişiklikler tamamlandığında, "Send" butonuna tıklayarak isteği tekrar gönderin.
    

![](https://storage.hackviser.com/file/hackviser-prod/trainings/sections/images/f68e17a8-2696-4b62-b30e-8db8b7a3f978/acf041df2cdb4cceb75f305d0def0563.webp)

### Response

İstek gönderildikten sonra, yanıt Repeater arayüzünün sağ bölümünde görüntülenir. Buradan HTTP yanıt kodu, yanıt başlıkları ve yanıt içeriği gibi bilgilere erişilebilir. Yanıtları incelemek, hedef uygulamanın farklı isteklere nasıl tepki verdiğinin anlaşılmasına yardımcı olmaktadır.

- **Metod Değiştirme:** GET, POST gibi HTTP metodunu değiştirebilirsiniz.
    
- **URL Düzenleme:** İstek yapılan URL'i değiştirebilirsiniz.
    
- **Başlıklar ve Parametreler:** HTTP başlıklarını ve gönderilen verileri (örneğin, form verileri) düzenleyebilirsiniz.