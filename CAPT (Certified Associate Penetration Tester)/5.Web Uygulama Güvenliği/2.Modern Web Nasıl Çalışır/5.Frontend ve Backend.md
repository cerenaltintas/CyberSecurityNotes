Web geliştirme, internet üzerindeki sitelerin ve uygulamaların oluşturulması ve yönetilmesi sürecidir. Bu süreç, iki ana bileşene ayrılır: Frontend (İstemci tarafı) ve Backend (Sunucu tarafı). Her iki alan da web sitelerinin işlevsel ve estetik açıdan nasıl geliştirildiğini belirler.

### Frontend

Frontend, kullanıcıların doğrudan etkileşime girdiği web sayfasının görünüm ve hissini oluşturmaktan sorumludur. HTML, CSS ve JavaScript gibi teknolojiler kullanılarak gerçekleştirilir.

Temel Teknolojiler

- **HTML (HyperText Markup Language)**: Web'in temel yapı taşıdır ve bir web sayfasının içeriğini ve yapısını tanımlar. HTML,
    
    <tag>
    
    ler kullanılarak belirlenen bir dizi markup elementi içerir. Bu elementler, metinleri başlıklar, paragraflar, listeler olarak düzenlemeyi; resimler, videolar ve bağlantılar gibi multimedya içeriklerini eklemeyi; form elementleri aracılığıyla kullanıcı girdisini toplamayı sağlar.
    
- **CSS (Cascading Style Sheets)**: Web sayfalarının nasıl görüneceğini tanımlar. HTML ile oluşturulan yapıya stil ekleyerek sayfanın görsel tasarımını ve düzenini belirler. CSS, ayrı ayrı elementlere, belirli bir ID veya sınıfa sahip elementlere veya belirli bir HTML tipine sahip tüm elementlere stil uygulayabilir. Renkler, fontlar, aralıklar gibi görsel öğeleri kontrol eder.
    
- **JavaScript**: Web sayfalarını dinamik ve interaktif hale getiren bir programlama dilidir. Kullanıcı etkileşimlerine yanıt verebilir, veri alışverişinde bulunabilir ve sayfa içeriğini programlı bir şekilde değiştirebilir. Dinamik içeriklerin yönetimi JavaScript ile yapılır.
    

Aşağıda verilen örnek kod parçacıkları HTML dosyası sayfa yapısını ve içeriğini tanımlar.

<link>

etiketi ile CSS dosyası bağlanır ve sayfanın stilini belirler.

<script>

etiketi ile JavaScript dosyası bağlanır ve butona tıklama işlevselliği eklenir. JavaScript kodu, kullanıcı "Show Message" butonuna tıkladığında

<p id="message">

elementinin içeriğini "Welcome!" olarak değiştirir.

HTML Örnek Kod (

index.html

)

```auto
<!DOCTYPE html>
<html>
<head>
    <title>Home</title>
    <link rel="stylesheet" type="text/css" href="style.css">
</head>
<body>

<h1>Hello World!</h1>
<button id="showMessage">Show Message</button>
<p id="message"></p>

<script src="script.js"></script>
</body>
</html>
```

CSS Örnek Kod (

style.css

)

```auto
body {
    font-family: Arial, sans-serif;
    margin: 20px;
    padding: 20px;
    background-color: #f0f0f0;
}

h1 {
    color: #333;
}

#message {
    color: green;
    margin-top: 20px;
}
```

JavaScript Örnek Kod (

script.js

)

```auto
document.getElementById("showMessage").onclick = function() {
    document.getElementById("message").innerHTML = "Welcome!";
};
```

Frontend Framework ve Kütüphaneleri

Geliştiriciler, süreci hızlandırmak ve daha gelişmiş özellikler eklemek için Angular, React, Vue.js gibi JavaScript frameworklerini ve kütüphanelerini kullanır.

- **React**: Facebook tarafından geliştirilen bir JavaScript kütüphanesidir. Kullanıcı arayüzleri inşa etmek için kullanılır. Tek Sayfa Uygulamaları (SPA) geliştirmek için popüler bir seçenektir. Reusable (yeniden kullanılabilir) komponentler üzerine kuruludur.
    
- **Angular**: Google tarafından geliştirilen bir JavaScript framework'üdür. Dinamik web uygulamaları oluşturmak için kullanılır. Model-View-Controller (MVC) mimarisiyle çalışır ve geniş çaplı uygulamalar için uygun bir yapı sunar.
    
- **Vue.js**: Hafif ve esnek bir JavaScript framework'üdür. Küçük ve orta ölçekli projeler için idealdir. Kolay öğrenilir ve uygulanır; detaylı dokümantasyona sahiptir.
    

### Backend

Backend, bir web sitesinin "arka planında" çalışan ve veritabanı işlemleri, kullanıcı yönetimi, sunucu mantığı gibi işlevleri yöneten bölümdür.

Backend, kullanıcı isteklerini alır, gerekli işlemleri yapar (veritabanı sorgulamaları, hesaplamalar vb.) ve sonuçları frontend'e gönderir.

Temel Teknolojiler

- **Sunucu Dilleri**: Go, Node.js, Python, Ruby, PHP gibi programlama dilleri ve kendi içerisinde bulunan frameworkler kullanılır.
    
- **Veritabanı Yönetim Sistemleri**: MySQL, PostgreSQL, MongoDB gibi sistemler verilerin saklanması ve yönetilmesi için kullanılır.
    
- **Sunucu Altyapısı**: Apache, Nginx gibi web sunucuları, istemcilerden gelen isteklere yanıt verir.
    

Backend Dilleri ve Frameworkler

Go (Golang)

Google tarafından geliştirilen Go, açık kaynaklı, statik olarak tiplemeli, derlenmiş ve eşzamanlılık (concurrency) destekleyen bir programlama dilidir. Yüksek performanslı ve ölçeklenebilir web uygulamaları, mikroservisler ve veri işleme görevleri için idealdir. Go, basit, hızlı ve güvenilir yazılım geliştirmeyi hedefler.

- **Go HTTP Web Kütüphanesi**: Go'nun standart kütüphanesi içerisinde, HTTP sunucuları ve istemcileri oluşturmak için güçlü araçlar sunan bir HTTP paketi bulunur. Bu paket, Go'nun web uygulamaları geliştirmek için doğrudan kullanılabilecek kapsamlı bir çözüm sunduğunu gösterir.
    
- **Fiber Framework**: Go için geliştirilmiş, Express.js'ten esinlenmiş minimalist bir web frameworkü olan Fiber, yüksek performans ve kullanım kolaylığı ile öne çıkar. Fiber, Go'nun hızından ve düşük bellek kullanımından faydalanırken, geliştiricilere daha tanıdık ve kolay bir API sunar.
    
- **Echo Framework**: Go için yüksek performanslı ve minimalist bir web frameworküdür. RESTful API'lerin hızlı ve kolay bir şekilde geliştirilmesine olanak tanır. Echo, basitlik ve performansı bir arada sunarak Go geliştiricileri arasında popüler bir seçenektir.
    

Fiber ile Basit Bir Sunucu Örneği

Bu örnek, Fiber kullanarak basit bir web sunucusu oluşturur ve kök dizinde (

"/"

) bir HTTP GET isteğine "Hello World!" mesajı ile yanıt verir.

```auto
package main

import "github.com/gofiber/fiber/v2"

func main() {
    app := fiber.New()

    app.Get("/", func(c *fiber.Ctx) error {
        return c.SendString("Hello World!")
    })

    app.Listen(":3000")
}
```

Node.js

JavaScript'i sunucu tarafında çalıştırmak için kullanılan Node.js, geleneksel olarak yalnızca tarayıcıda çalışan JavaScript'in, backend geliştirmede de kullanılmasını sağlar. Olay tabanlı, non-blocking (engelsiz) I/O modeli sayesinde hafif ve verimlidir.

Python ve Django/Flask

- **Python**: Okunabilirliği ve esnekliği ile popüler bir programlama dilidir. Web geliştirme, veri bilimi, yapay zeka gibi birçok alanda kullanılır.
    
- **Django Framework**: Büyük ölçekli web uygulamaları geliştirmek için kullanılan yüksek seviyeli bir Python web framework'üdür. Güçlü ve hızlı geliştirme imkanı sunar.
    
- **Flask Framework**: Daha minimalist bir yaklaşım sunan hafif bir Python web framework'üdür. Küçük ve orta ölçekli projeler için uygundur.
    

Ruby on Rails

Ruby programlama dilini kullanarak web uygulamaları geliştirmek için tasarlanmış bir framework'tür. Convention over Configuration (Yapılandırmadan ziyade Anlaşma) ve Don't Repeat Yourself (Kendini Tekrar Etme) prensipleriyle kod tekrarını minimize eder ve geliştirme sürecini hızlandırır.

PHP ve Laravel

- **PHP**: dinamik web içeriği oluşturmak için yaygın olarak kullanılan bir server-side scripting dilidir. WordPress gibi popüler içerik yönetim sistemlerinin temelini oluşturur.
    
- **Laravel Framework**: PHP için modern, hızlı ve güvenli bir web framework'üdür. MVC mimarisiyle çalışır ve gelişmiş özellikler sunar.
    

### Web Geliştirme Süreci

Web geliştirme, teknolojik yeniliklere ve kullanıcı ihtiyaçlarına hızlı bir şekilde adapte olabilen, dinamik bir alandır. Frontend ve backend geliştirme, web sitelerinin ve uygulamalarının başarılı bir şekilde oluşturulması ve yönetilmesi için birlikte çalışır.

Tasarım ve Planlama

Projeler, kullanıcı deneyimini (UX) ve kullanıcı arayüzünü (UI) optimize edecek şekilde tasarlanır. Bu aşamada, hem frontend hem de backend ekipleri birlikte çalışır.

Geliştirme

Frontend ve backend geliştiriciler, tasarlanan uygulamanın her iki yönünü de hayata geçirir. İki taraf arasındaki veri alışverişi genellikle HTTP istekleri ve API'ler (Uygulama Programlama Arayüzleri) aracılığıyla gerçekleştirilir.

Test ve Dağıtım

Uygulama, hatalar ve güvenlik açıkları için test edilir. Ardından, sunuculara veya bulut hizmetlerine dağıtılır.